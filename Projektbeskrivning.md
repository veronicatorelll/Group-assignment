Grupp 1

Sammanfattning:
Vårt projekt har gått ut på att bygga en webshop med vissa specifika funktioner, bl.a. ska man som admin kunna ladda upp produkter på hemsidan och en fungerande wishlist och varukorg ska vara på plats. 

Hur vi arbetat agilt:
Dessa funktioner delades upp i 5 features, som vi skrev upp i en Product Backlog och sedan portionerade ut i gruppen. 
Varje feature delades upp i mindre uppgifter och för att planera och få en bra överblick av våra arbeten använde vi Trello. 
Vi har även haft 3 standups i veckan via Teams där vi berättat ytterligare om vad vi gör, planerar att göra och vad vi eventuellt har problem med. 
För maximal effektivitet la vi dessa standups de dagar vi inte sågs i skolan (tis, ons, fre).


Metod:
Vi delade upp projektet i 4 sprints och varje vecka har vi bytt Scrum Master så samtliga medlemmar i gruppen fått prova på rollen. 
En sprint pågick ca en vecka och vi la i varje veckostart upp en sprintplan för vad vi ville arbeta med och bli klara med. 
Denna plan var rörlig men den hjälpte oss verkligen att strukturera vårt arbete. 

Efter vår första sprint märkte vi att vi kunde finslipa på vissa saker i gruppen. 
Dels ville vi bli bättre på att kommunicera vad vi gör, vad vi vill göra, vad som inte fungerar och vad vi behöver hjälp med. 
Detta la vi upp som en förbättringspunkt och hade till nästkommande sprints blivit mycket bättre på att uppfylla. 

Analys
De utmaningar vi kände av det agila arbetssättet var att välkomna förändringar sent i processen och att ha ett öppet sinne för vår slutprodukt i början av processen. 
Vi kände att vi behövde släppa lite på kontrollen och det var läskigt men det gick ju hur bra som helst i slutändan. 
De fördelar vi kände av var att vi snabbt kom igång med arbetet istället för att sitta och planera på detaljnivå. 
Det var också enkelt att följa varandras arbete och att kunna leverera fungerande programvara ofta. 
